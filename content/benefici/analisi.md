---
title: "Analisi sul traffico"
date: 2021-12-27T18:30:31+01:00
---
<img src="/img/movida.jpg" style="margin: 5px; float: right; width:400px;  border:0" >
Le Amministrazioni locali elaborano periodicamente piani del traffico e della mobilità ed inoltre continuativamente, nella gestione ordinaria, sviluppano interventi su aree delimitate o assi stradali, incroci, rotonde, nodi di interscambio, ecc. Risulta pertanto necessario rilevare sul territorio sia per i piani, sia per i singoli interventi sulla viabilità, dati sui flussi di traffico, sulle prestazioni della rete, sugli spostamenti in generale, sugli attrattori e sui generatori della domanda, sulle matrici O/D degli spostamenti. Tali misurazioni vengono eseguite periodicamente con indagini, o, se presenti, con stazioni di misurazione del traffico o con dispositivi mobili di misurazione. ll presente progetto consentirà di attuare in modo automatico il rilevamento del traffico sulla rete sia con l’utilizzo dei dati dei veicoli circolanti, sia attraverso il collegamento delle stazioni fisse di rilevamento al centro di controllo locale della mobilità. I dati FCD hanno inoltre la particolarità di fornire anche informazioni sui percorsi utili all’aggiornamento delle matrici O/D. Queste innovazioni potranno determinare un miglioramento organizzativo funzionale nell’Amministrazione con benefici in termini di efficienza ed efficacia.